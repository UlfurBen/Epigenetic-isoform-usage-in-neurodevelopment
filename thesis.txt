Fræðilegur bakgrunnur

Utangenakerfið gegnir lykilhlutverki í taugaþroska með því að stjórna genatjáningu án breytinga á sjálfum DNA niturbösum. Þessi stjórnun utangenakerfisins er nauðsynleg fyrir ferla eins og fjölgun og sérhæfingu taugastofnfrumna, myndun taugamóta og taugaviðgerð. DNA metýlering er almennt talin stöðug en nýlegar rannsóknir hafa sýnt fram á að hún er í raun kvik og getur breyst sem svar við umhverfisáhrifum og hefur þannig áhrif á heilastarfsemi og getur stuðlað að taugasjúkdómum (Loke et al., 2015; Frontiers in Neuroscience, 2021).
Þar að auki gegna prótein sem taka þátt í stjórnun utangenakerfisins mikilvægu hlutverki í sérhæfingu taugastofnfrumna og því eru þau mikilvæg í taugaþroska. Nýlegar rannsóknir hafa leitt í ljós að þessi prótein geta haft mismunandi virkni eftir því hvaða ísóform þeirra eru tjáð í frumum, sem hefur bein áhrif á myndun og sérhæfingu taugafrumna (Weyn-Vanhentenryck et al., 2021).
Gen hafa oft mörg ísóform sem verða til við valkvæða splæsingu. Oft eru eingöngu skoðuð aðal ísóform (canonical), en til eru non-canonical ísóform sem bera sérstakar exónur sem ekki finnast í aðal ísóformunum. Þessi non-canonical ísóform geta haft sérstakt hlutverk og tjást stundum á sértækum tímum taugaþroska (Gonzalez-Lozano et al., 2021).
Áhugavert væri að hafa nákvæmar upplýsingar um hvaða exon á ísóformum gena utangenakerfisins bera stærstan hluta mispörunarbreytinga. Sér í lagi hvort þéttni mispörunarbreytinga í sjúklingum sé meiri en þéttni mispörunarbreytingar í heilbrigðum einstaklingum. Slíkar upplýsingar má fá úr gagnagrunnum á borð við ClinVar og gnomAD, sem innihalda upplýsingar um erfðabreytileika í sjúkdómstilfellum og meðal heilbrigðra einstaklinga (Landrum et al., 2018).
Rannsóknir hafa einnig sýnt að breytingar í ísóformatjáningu geta haft áhrif á þróun taugaþroskaraskana, eins og einhverfu, og að þessi áhrif eru oft tengd non-canonical ísóformum sem eru sérstaklega tjáð snemma í taugaþroska (Gandal et al., 2021; Developmental Cell, 2023).
Enn frekar er áhugavert að skoða hvort ísóformur sem eru ekki aðal ísóformin beri þennan mun á þéttni mispörunarbreytinga frekar en aðal ísóformin. Þetta gæti bent til að þessi sjaldgæfari ísóform hafi mikilvægt hlutverk í sjúkdómsferlum þrátt fyrir að hafa fengið minni athygli í fyrri rannsóknum.
Einnig væri áhugavert að skoða hvenær ísóform utangenakerfisins eru tjáð á taugaþroska og hvort einhver þeirra séu tjáð eingöngu á vissum hluta taugaþroska. Í kjölfarið væri áhugavert að spyrja sig hvort einhver þessara ísóforma sem hafa sérhæfða tjáningu á aðeins vissum tíma taugaþroska innihaldi hærri þéttni sjúkdóms mispörunarbreytinga heldur en heilbrigðra mispörunarbreytinga (Li et al., 2022).
Tilvísanir:
Loke, Y.J., et al. (2015). The role of epigenetic change in autism spectrum disorders Frontiers in Neuroscience. https://www.frontiersin.org/journals/neurology/articles/10.3389/fneur.2015.00107/full 


Gonzalez-Lozano, M.A., et al. (2021). Developmental isoform diversity in the human neocortex. bioRxiv. https://www.biorxiv.org/content/10.1101/2023.03.25.534016v3


Weyn-Vanhentenryck, S.M., et al. (2018). Precise temporal regulation of alternative splicing during neural development. Nature communications. https://www.nature.com/articles/s41467-018-04559-0 


Landrum, M.J., et al. (2018). ClinVar: improving access to variant interpretations and supporting evidence. Nucleic Acids Research. https://pubmed.ncbi.nlm.nih.gov/29165669/ 


Gandal, M.J., et al. (2021). Isoform-level transcriptome-wide association in neuropsychiatric traits. Nature Genetics. https://www.nature.com/articles/s41588-023-01560-2


Li, Y.I., et al. (2022). RNA splicing variation links genetic variation to complex traits. Nature Genetics. https://www.nature.com/articles/s41588-022-01154-4 



Aðferðir:

Allan kóða má finna á github síðu: https://github.com/UlfurBen/Epigenetic-isoform-usage-in-neurodevelopment/tree/main.
Exónur fyrir gen voru fengnar frá Ensembl dataset hsapiens_gene_ensembl með R kóða í gegnum BioMart.
Filterað var fyrir exónum sem finnast bara á einni ísóformu.
ClinVar stökkbreytingar voru fengnar með því að filtera clinvar.vcf skrá sem var fengin frá ftp síðu ClinVar:
https://ftp.ncbi.nlm.nih.gov/pub/clinvar/vcf_GRCh38/.
Fjöldi sjúkdómsvaldandi ClinVar mispörunarbreytinga og þéttni þeirra á ísóform sértækum exónum voru reiknuð með skrám fyrri skrefa og notkun dplyr R pakkans.
GnomAD stökkbreytingar voru fengnar frá gnomad_r3 dataset með R kóða í gegnum GnomAD api.
Fjöldi GnomAD mispörunarbreytinga og þéttni þeirra á ísóform sértækum exónum voru reiknuð með skrám fyrri skrefa og
notkun dplyr R pakkans.
Athugað var hvort væri tölfræðilega marktækur munur á meiri þéttni ClinVar sjúkdómsvaldandi mispörunarbreytinga
heldur en GnomAD mispörunarbreytinga á ísóform sértækum exónum með Wilcox pöruðu T-prófi.
Kóðann fyrir þennan part má finna á github í folder sem heitir "exon-level-variant-analysis".
UCSC genome browser var notaður til að skoða öll utangenakerfisgen og hvort einhver exón væru með mikið að clinvar stökkbreytingum. Rúmlega 15 voru fundin og kóðinn keyrður.
Fyrir 10 exónin með marktækasta muninn var skoðuð tjáning í taugaþroska.
Notast var við gögn úr músalíkani sem Katrín Möller meðleiðbeinandi nema hafði útbúið.
Líkanið inniheldur gögn úr þremur tilraunum fyrir hvern dag: 3, 6 og 12 daga í taugaþroska.
Notast var við orthologue ENSMUST ísóform id fyrir þau human ísóform exón sem fengust úr fyrra skrefi en þau voru fundin með Ensembl BioMart.
IsoformSwitchAnalyzeR R pakkinn var notaður til að keyra gögnin frá músatilraun fyrir ísóformin sem við höfum áhuga á.
Taugaþroskatjáning allra gena utangenakerfisins reiknuð og plottuð.
Í taugaþroskatjáningu var notast við ANOVA Tukey's HSD fyrir hvert ísóform til að bera kennsl á marktækt meiri tjáning á einstökum dögum.
Exon-level-variant-analysis kóðinn var keyrður fyrir öll gen erfðakerfisins til að skima fyrir outliers í hærri þéttni clinvar mispörunarbreytinga í samanburði við gnomad mispörunarbreytingar í isofórm sértækum exónum.
Domain_variant_enrichment_analysis kóði var skrifaður þar sem protein position fyrir gnomad og clinvar stökkbreytingar var fundin og domain gögn voru fengin frá interpro. Hér var aðeins skoðað CHD3 þar sem það var með marktækasta muninn á ísóform tjáningu milli daga í taugaþroskagögnum.

Niðurstöður:

The non-canonical exons in all EM genes with the most difference between density of clinvar pathogenic and likely pathogenic missense variants to gnomad missense variants contained clinvar variants labeled with RETT syndrome and Severe neonatal-onset encephalopathy with microcephaly. Ísóform-sértækar mispörunarbreytingar í genum utangenakerfisins sýna því helst miðtaugakerfis sjúkdóma svipgerðir
